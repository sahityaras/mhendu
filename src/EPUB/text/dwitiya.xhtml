<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>द्वितीय</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>द्वितीय</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">[१]</span><br/>
आमा ती 'मिन्दी' ले<br/>
<span class="mw-poem-indented" style="display: inline-block; margin-inline-start: 2em;">भन्दछिन्‌ एकलासमा-</span><br/>
"म्हेन्दु' सुन्‌ विन्ति ले !"<br/>
<br/>
<span style="display:inline-block; text-align:center; width:100% ;">[२]</span><br/>
तामाङ्‌की तरुणी,<br/>
<span class="mw-poem-indented" style="display: inline-block; margin-inline-start: 2em;">आँखाकी हरिणी,</span><br/>
बैंसको गुलाफमा<br/>
छोरीलाई बिगार्न<br/>
शहरको गुण्डाले,<br/>
<span class="mw-poem-indented" style="display: inline-block; margin-inline-start: 2em;">कपालको मुण्डाले,</span><br/>
ल्याउँछ है सिँगार्न !<br/>
<br/>
<span style="display:inline-block; text-align:center; width:100% ;">[३]</span><br/>
किलिपको पुतली<br/>
<span class="mw-poem-indented" style="display: inline-block; margin-inline-start: 2em;">फूल जडी नक्कली ।</span><br/>
सुन बत्तु झल्मली<br/>
<span class="mw-poem-indented" style="display: inline-block; margin-inline-start: 2em;">चार पैसे अत्तर ली ।</span><br/>
मीमजुत्ता कुर्कुच्चे<br/>
<span class="mw-poem-indented" style="display: inline-block; margin-inline-start: 2em;">फुली त्यो नकबुच्चे ।</span><br/>
पोते त्यो फूलगुच्छे<br/>
<span class="mw-poem-indented" style="display: inline-block; margin-inline-start: 2em;">मन चोर्छ उत्तर ली ॥</span><br/>
<br/>
<span style="display:inline-block; text-align:center; width:100% ;">[४]</span><br/>
छिँडीमा सुकुल छ<br/>
<span class="mw-poem-indented" style="display: inline-block; margin-inline-start: 2em;">फुटेको मकल छ !</span><br/>
बाँदरको सकल छ ।<br/>
<span class="mw-poem-indented" style="display: inline-block; margin-inline-start: 2em;">झ्याङप्वाले छत्तर छ !</span><br/>
टमकिन्छ<br/>
<span class="mw-poem-indented" style="display: inline-block; margin-inline-start: 2em;">टिम टिम भै,</span><br/>
चोर आँखा<br/>
<span class="mw-poem-indented" style="display: inline-block; margin-inline-start: 2em;">झिम झिम भै</span><br/>
रेशमको रुमालमा<br/>
<span class="mw-poem-indented" style="display: inline-block; margin-inline-start: 2em;">गह्नाउने अत्तर छ ॥</span><br/>
<br/>
<span style="display:inline-block; text-align:center; width:100% ;">[५]</span><br/>
चोली झैँ कोट लाई<br/>
<span class="mw-poem-indented" style="display: inline-block; margin-inline-start: 2em;">हाँक्दो छ भोटलाई</span><br/>
फूलको बोटलाई<br/>
<span class="mw-poem-indented" style="display: inline-block; margin-inline-start: 2em;">ताक्दछ तामाको</span><br/>
कल्लर छ घाँटीमा ।<br/>
<span class="mw-poem-indented" style="display: inline-block; margin-inline-start: 2em;">झिल्‌ झिल्‌ टाँक झल्कने</span><br/>
फेर लाउँछ कम्मरमा<br/>
<span class="mw-poem-indented" style="display: inline-block; margin-inline-start: 2em;">फकाउने रहरमा ।</span><br/>
गुण्डा त्यो शहरमा<br/>
<span class="mw-poem-indented" style="display: inline-block; margin-inline-start: 2em;">केशझुप्पे क्या स्वाङ्‌को ?</span><br/>
<br/>
<span style="display:inline-block; text-align:center; width:100% ;">[६]</span><br/>
"हाम्रो यो हेलम्बो<br/>
<span class="mw-poem-indented" style="display: inline-block; margin-inline-start: 2em;">सेर्पाको झोलुङ्गो</span><br/>
झर्नाले झन्कन्छ,<br/>
<span class="mw-poem-indented" style="display: inline-block; margin-inline-start: 2em;">बादलले घन्कन्छ,</span><br/>
पन्नाले झल्कन्छ<br/>
<span class="mw-poem-indented" style="display: inline-block; margin-inline-start: 2em;">स्वर्ग झैँ क्या राम्रो !</span>
</p>
</div>
<p> <span/>
</p>
<div class="poem">
<p>जन्मको मुटु थल<br/>
<span class="mw-poem-indented" style="display: inline-block; margin-inline-start: 2em;">नछोड्‌ है यो हाम्रो !</span><br/>
<br/>
<span style="display:inline-block; text-align:center; width:100% ;">[७]</span><br/>
परीको शहर झैँ<br/>
<span class="mw-poem-indented" style="display: inline-block; margin-inline-start: 2em;">बादल झैँ उँचा छ !</span><br/>
ताज लाउने हिमाली<br/>
<span class="mw-poem-indented" style="display: inline-block; margin-inline-start: 2em;">दक्षिणी पहरालाई</span><br/>
पन्नाले लर्केको<br/>
<span class="mw-poem-indented" style="display: inline-block; margin-inline-start: 2em;">तादीमा भुजा छ !</span><br/>
<br/>
<span style="display:inline-block; text-align:center; width:100% ;">[८]</span><br/>
झुलनबाग झरेको<br/>
<span class="mw-poem-indented" style="display: inline-block; margin-inline-start: 2em;">झर्नाले झर्झर छ !</span><br/>
नागिनी तादीले<br/>
<span class="mw-poem-indented" style="display: inline-block; margin-inline-start: 2em;">पीर्तिले बेरेको</span><br/>
हिमालले हेरेको<br/>
<span class="mw-poem-indented" style="display: inline-block; margin-inline-start: 2em;">क्या राम्रो शहर छ !</span><br/>
<br/>
<span style="display:inline-block; text-align:center; width:100% ;">[९]</span><br/>
नीर थुम्का हाँसेर<br/>
<span class="mw-poem-indented" style="display: inline-block; margin-inline-start: 2em;">हेर है हेरेको</span><br/>
पहिलो किरणले<br/>
<span class="mw-poem-indented" style="display: inline-block; margin-inline-start: 2em;">मीठो म्वाइँ गरेको</span><br/>
एक झुम्का बादल छ<br/>
<span class="mw-poem-indented" style="display: inline-block; margin-inline-start: 2em;">उत्तरमा झरेको ।</span><br/>
इन्द्रेनी रँग ज्यूँदै <br/>
<span class="mw-poem-indented" style="display: inline-block; margin-inline-start: 2em;">भुवामा परेको</span><br/>
<br/>
<span style="display:inline-block; text-align:center; width:100% ;">[१०]</span><br/>
चरीको खलबलमा<br/>
<span class="mw-poem-indented" style="display: inline-block; margin-inline-start: 2em;">गानाले सुर लिन्छ</span><br/>
पस्मिना छातीले<br/>
<span class="mw-poem-indented" style="display: inline-block; margin-inline-start: 2em;">ढुक्कुरले कुर्लिन्छ !</span><br/>
तादीको इन्द्रेणी<br/>
<span class="mw-poem-indented" style="display: inline-block; margin-inline-start: 2em;">पहाडमा उर्लिन्छ ।</span><br/>
<br/>
<span style="display:inline-block; text-align:center; width:100% ;">[११]</span><br/>
गुण्डा हो त्यो तेरो<br/>
<span class="mw-poem-indented" style="display: inline-block; margin-inline-start: 2em;">विन्ति ले यो मेरो,</span><br/>
एकछिनको भँवरो<br/>
<span class="mw-poem-indented" style="display: inline-block; margin-inline-start: 2em;">भुनभुने नखरो !</span><br/>
<br/>
<span style="display:inline-block; text-align:center; width:100% ;">[१२]</span><br/>
गोसाईथान बाटाको<br/>
<span class="mw-poem-indented" style="display: inline-block; margin-inline-start: 2em;">छोरी-ठग लाटाको !</span><br/>
शहर पो के हुन्छ ?<br/>
<span class="mw-poem-indented" style="display: inline-block; margin-inline-start: 2em;">यस्तै घर माटाको !</span><br/>
<br/>
<span style="display:inline-block; text-align:center; width:100% ;">[१३]</span><br/>
नोबल्‌ है विन्ति ले<br/>
<span class="mw-poem-indented" style="display: inline-block; margin-inline-start: 2em;">आमाको गिन्ती ले ।</span><br/>
के खन्छेस्‌ खाल्डो है<br/>
<span class="mw-poem-indented" style="display: inline-block; margin-inline-start: 2em;">दशाको खन्तीले ।</span><br/>
<br/>
<span style="display:inline-block; text-align:center; width:100% ;">[१४]</span><br/>
म्हेन्दु हेर्‌ हेलम्बो<br/>
<span class="mw-poem-indented" style="display: inline-block; margin-inline-start: 2em;">सेर्पाको झोलुङ्गो ।</span><br/>
चाँदीको दरबार झैँ<br/>
<span class="mw-poem-indented" style="display: inline-block; margin-inline-start: 2em;">सुन गजूर घरबार झैँ ।</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">[१५]</span><br/>
गोरो मुख सेर्पा छ ! <br/>
<span class="mw-poem-indented" style="display: inline-block; margin-inline-start: 2em;">काम गर्ने खुर्पा छ !</span><br/>
सुनबाला घैयाँ छ । <br/>
<span class="mw-poem-indented" style="display: inline-block; margin-inline-start: 2em;">यसै नै मैयाँ छ । </span><br/>
<br/>
<span style="display:inline-block; text-align:center; width:100% ;">[१६]</span><br/>
दूध फल्छ मकैमा <br/>
<span class="mw-poem-indented" style="display: inline-block; margin-inline-start: 2em;">जूँगालाई ओठैमा ।</span><br/>
गाना झैँ सरबर छ <br/>
<span class="mw-poem-indented" style="display: inline-block; margin-inline-start: 2em;">घाँस हाम्रो डोकैमा ।</span><br/>
सुनमा चाँदी फूल <br/>
<span class="mw-poem-indented" style="display: inline-block; margin-inline-start: 2em;">मकैको बुट्टा छ ।</span><br/>
भेडाको ऊनमा<br/>
<span class="mw-poem-indented" style="display: inline-block; margin-inline-start: 2em;">न्यानो नींद लट्ठ छ !</span><br/>
<br/>
<span style="display:inline-block; text-align:center; width:100% ;">[१७]</span><br/>
बुलबुले बटुको <br/>
<span class="mw-poem-indented" style="display: inline-block; margin-inline-start: 2em;">ओठमा ढल्किन्छ !</span><br/>
पहाडको रक्सीमा <br/>
<span class="mw-poem-indented" style="display: inline-block; margin-inline-start: 2em;">रम रम मन पल्किन्छ !</span><br/>
हिमालको तल चुली <br/>
<span class="mw-poem-indented" style="display: inline-block; margin-inline-start: 2em;">आँखामा झल्कन्छ !</span><br/>
<br/>
<span style="display:inline-block; text-align:center; width:100% ;">[१८]</span><br/>
फूल नाच्छे बारीमा <br/>
<span class="mw-poem-indented" style="display: inline-block; margin-inline-start: 2em;">हावाको झोक्कैमा !</span><br/>
सुनगाभा जिउ तेरो <br/>
<span class="mw-poem-indented" style="display: inline-block; margin-inline-start: 2em;">स्वर्ग छ ढोकैमा ।</span><br/>
अमृत छ भोकैमा ! <br/>
<br/>
<span style="display:inline-block; text-align:center; width:100% ;">[१९]</span><br/>
हाम्रो त्याँ जाल छैन<br/>
<span class="mw-poem-indented" style="display: inline-block; margin-inline-start: 2em;">झिल्मिली माल छैन</span><br/>
बाङ्गोको चाल छैन !<br/>
<br/>
<span style="display:inline-block; text-align:center; width:100% ;">[२०]</span><br/>
पहाडको हिउँगोरी<br/>
<span class="mw-poem-indented" style="display: inline-block; margin-inline-start: 2em;">लालगाले हे छोरी !</span><br/>
म्हेन्दु ! सुन्‌ तँ नजा<br/>
<span class="mw-poem-indented" style="display: inline-block; margin-inline-start: 2em;">गुण्डाको घरमा !</span><br/>
असर्फी नभजा !"<br/>
<br/>
<span style="display:inline-block; text-align:center; width:100% ;">[२१]</span><br/>
सुन्दछिन्‌ म्हेन्दुले<br/>
<span class="mw-poem-indented" style="display: inline-block; margin-inline-start: 2em;">बादलको इन्दुले</span><br/>
कुरङ्गी लमकोसे<br/>
<span class="mw-poem-indented" style="display: inline-block; margin-inline-start: 2em;">प्रेम झैँ गोल विन्दुले</span><br/>
X   X   X<br/>
<br/>
<span style="display:inline-block; text-align:center; width:100% ;">[२२]</span><br/>
सिरुपाते खुकुरी<br/>
<span class="mw-poem-indented" style="display: inline-block; margin-inline-start: 2em;">तेर्सोमा भिरेको</span><br/>
मखमलको इस्टकोट<br/>
लहर टाँक जडेको !<br/>
ऊनको कम्बरमा<br/>
<span class="mw-poem-indented" style="display: inline-block; margin-inline-start: 2em;">पटुका बेरेको</span><br/>
दौराको लामो फेर<br/>
<span class="mw-poem-indented" style="display: inline-block; margin-inline-start: 2em;">घुँडामा झरेको !</span><br/>
गलबन्दी भेडाको<br/>
<span class="mw-poem-indented" style="display: inline-block; margin-inline-start: 2em;">फेटा झैँ गुतेको ।</span><br/>
आँखाको कन्चट हाड<br/>
<span class="mw-poem-indented" style="display: inline-block; margin-inline-start: 2em;">गालामा उठेको</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>जूँघाका भूवाले<br/>
<span class="mw-poem-indented" style="display: inline-block; margin-inline-start: 2em;">चालीसमा भेटेको</span><br/>
नाक थेप्चो डाँडोमा<br/>
<span class="mw-poem-indented" style="display: inline-block; margin-inline-start: 2em;">आधै भेटेको</span><br/>
आयो है वीर तेजी<br/>
<span class="mw-poem-indented" style="display: inline-block; margin-inline-start: 2em;">बाबु त्यो 'गम्बोजी'</span><br/>
'के हँ के भो' भन्दै<br/>
<span class="mw-poem-indented" style="display: inline-block; margin-inline-start: 2em;">फूर्तिले भोटेको ।</span><br/>
<br/>
<span style="display:inline-block; text-align:center; width:100% ;">[२३]</span><br/>
"किन यो रुन्छे है<br/>
<span class="mw-poem-indented" style="display: inline-block; margin-inline-start: 2em;">के कुरा भन्छे है ?</span><br/>
डालभरी आँसु ला<br/>
बादल झैँ बन्छे है ।"<br/>
<br/>
<span style="display:inline-block; text-align:center; width:100% ;">[२४]</span><br/>
आमाले भन्दछिन्‌<br/>
<span class="mw-poem-indented" style="display: inline-block; margin-inline-start: 2em;">उनको मुख हेरेर</span><br/>
आधि डर आधि दुःख<br/>
<span class="mw-poem-indented" style="display: inline-block; margin-inline-start: 2em;">आँखामा भरेर-</span><br/>
<br/>
<span style="display:inline-block; text-align:center; width:100% ;">[२५]</span><br/>
"शहरको 'गुम्बुले'<br/>
<span class="mw-poem-indented" style="display: inline-block; margin-inline-start: 2em;">यसको मन बिगार्यो ।</span><br/>
मोतीको दानाले<br/>
<span class="mw-poem-indented" style="display: inline-block; margin-inline-start: 2em;">दोटा डील सिँगार्यो !"</span><br/>
<br/>
<span style="display:inline-block; text-align:center; width:100% ;">[२६]</span><br/>
"हुन्न त्यो सिँगाने<br/>
<span class="mw-poem-indented" style="display: inline-block; margin-inline-start: 2em;">गल्लीको रैथाने</span><br/>
कपालमा मुडेको"<br/>
हाइ हाइ ! क्या दिल दाना !<br/>
<span class="mw-poem-indented" style="display: inline-block; margin-inline-start: 2em;">हीरा झैँ बूँद साना !</span><br/>
परेला-डीललाई<br/>
<span class="mw-poem-indented" style="display: inline-block; margin-inline-start: 2em;">निचोरी झर्दछन्‌ ॥</span><br/>
कमलमा एक लहर<br/>
<span class="mw-poem-indented" style="display: inline-block; margin-inline-start: 2em;">गोलविन्दु बरबर छन्‌</span><br/>
क्वै फुटी बीचैमा<br/>
<span class="mw-poem-indented" style="display: inline-block; margin-inline-start: 2em;">पानी झैँ पग्लन्छन्‌ !</span><br/>
क्वै दाना तर्केर<br/>
<span class="mw-poem-indented" style="display: inline-block; margin-inline-start: 2em;">थोरै बेर लर्कन्छन्‌ !</span><br/>
<br/>
<span style="display:inline-block; text-align:center; width:100% ;">[२७]</span><br/>
मुटुको गाँठोले<br/>
<span class="mw-poem-indented" style="display: inline-block; margin-inline-start: 2em;">आँखालाई निचोरी</span><br/>
नराम्रो मानेर<br/>
<span class="mw-poem-indented" style="display: inline-block; margin-inline-start: 2em;">रुन्छिन्‌ ती बिचरी !</span><br/>
<br/>
<span style="display:inline-block; text-align:center; width:100% ;">[२८]</span><br/>
गम्बोजी भौं गाँठो<br/>
<span class="mw-poem-indented" style="display: inline-block; margin-inline-start: 2em;">पार्दै ऊ भन्दछ-</span><br/>
'किन यो कर्कलो<br/>
<span class="mw-poem-indented" style="display: inline-block; margin-inline-start: 2em;">रोए झैँ बन्दछ ?'</span><br/>
<br/>
<span style="display:inline-block; text-align:center; width:100% ;">[२९]</span><br/>
'गुम्बु' त्यो भन्छ- ए<br/>
<span class="mw-poem-indented" style="display: inline-block; margin-inline-start: 2em;">मर्छ रे नपाए</span><br/>
तादीमा हाम्फाली !<br/>
<span class="mw-poem-indented" style="display: inline-block; margin-inline-start: 2em;">बिजोग एक निकाली !</span><br/>
<br/>
<span style="display:inline-block; text-align:center; width:100% ;">[३०]</span><br/>
रीसले मैले ता<br/>
<span class="mw-poem-indented" style="display: inline-block; margin-inline-start: 2em;">झल्झल धार झल्काएँ ।</span><br/>
ला थाप्‌ शिर भनेर
</p>
</div>
<div style="margin-top:-1lh;"/>
<p> <span/>
</p>
<div class="poem">
<p><span class="mw-poem-indented" style="display: inline-block; margin-inline-start: 2em;">गर्धनमा टल्काएँ</span><br/>
थर्थर्‌ पो काँप्यो बा<br/>
<span class="mw-poem-indented" style="display: inline-block; margin-inline-start: 2em;">नामर्दी ठानेँ बा !</span><br/>
<br/>
<span style="display:inline-block; text-align:center; width:100% ;">[३१]</span><br/>
हुन्न जा सिँगाने<br/>
<span class="mw-poem-indented" style="display: inline-block; margin-inline-start: 2em;">त्यो गुण्डो रैथाने</span><br/>
तँ बोले काटौँला<br/>
<span class="mw-poem-indented" style="display: inline-block; margin-inline-start: 2em;">तादीमा गाडौँला</span><br/>
तेसै के छाडौँला !<br/>
<br/>
<span style="display:inline-block; text-align:center; width:100% ;">[३२]</span><br/>
किन यो रुन्छे है<br/>
<span class="mw-poem-indented" style="display: inline-block; margin-inline-start: 2em;">के कुरा गुन्छे है !</span><br/>
<br/>
<span style="display:inline-block; text-align:center; width:100% ;">[३३]</span><br/>
आँखालाइ पुछेर<br/>
<span class="mw-poem-indented" style="display: inline-block; margin-inline-start: 2em;">तर ती वर्लिइन्‌ ।</span><br/>
तादीमा हाम्फालूँ<br/>
<span class="mw-poem-indented" style="display: inline-block; margin-inline-start: 2em;">भने झैँ सुर लिइन्‌ ॥</span><br/>
सम्हाली मन फेरि<br/>
<span class="mw-poem-indented" style="display: inline-block; margin-inline-start: 2em;">आशाको भर लिइन्‌</span><br/>
एकलासमा घोरिई ।<br/>
<span class="mw-poem-indented" style="display: inline-block; margin-inline-start: 2em;">पर्खने सुर लिइन्‌ ॥</span><br/>
<br/>
<span style="display:inline-block; text-align:center; width:100% ;">[३४]</span><br/>
मन भन्थ्यो बोल्न जा<br/>
<span class="mw-poem-indented" style="display: inline-block; margin-inline-start: 2em;">सम्सम त्यो खोल्न जा</span><br/>
प्रेम टुना संसारमा<br/>
<span class="mw-poem-indented" style="display: inline-block; margin-inline-start: 2em;">जीवन-धन मोल्न जा ॥</span><br/>
<br/>
<span style="display:inline-block; text-align:center; width:100% ;">[३५]</span><br/>
सुनचरी साँझमा<br/>
<span class="mw-poem-indented" style="display: inline-block; margin-inline-start: 2em;">नेपाल वन माझमा</span><br/>
पखेटा फिँजारी<br/>
<span class="mw-poem-indented" style="display: inline-block; margin-inline-start: 2em;">शिखरका राजमा</span><br/>
नसुन्ने भाषामा<br/>
<span class="mw-poem-indented" style="display: inline-block; margin-inline-start: 2em;">कुर्लन्थी आशामा</span><br/>
बोल्नको टूना भै<br/>
<span class="mw-poem-indented" style="display: inline-block; margin-inline-start: 2em;">जीवनको पाशामा ॥</span><br/>
फुलपत्ती जिभ्रो ली<br/>
<span class="mw-poem-indented" style="display: inline-block; margin-inline-start: 2em;">बादलका राशमा ॥</span><br/>
<br/>
<span style="display:inline-block; text-align:center; width:100% ;">[३६]</span><br/>
"चरी हूँ"- मन लाग्यो<br/>
<span class="mw-poem-indented" style="display: inline-block; margin-inline-start: 2em;">'म्हेन्दु' लाइ अकासी</span><br/>
प्रेमको शिखरमा<br/>
<span class="mw-poem-indented" style="display: inline-block; margin-inline-start: 2em;">पखेटा विकासी</span><br/>
<br/>
<span style="display:inline-block; text-align:center; width:100% ;">[३७]</span><br/>
कल्‌ कल्‌ कल्‌ केलीमा<br/>
<span class="mw-poem-indented" style="display: inline-block; margin-inline-start: 2em;">जल जल जल तादी छन्‌</span><br/>
आँसुमा झल्‌ झल्‌ झल्‌<br/>
<span class="mw-poem-indented" style="display: inline-block; margin-inline-start: 2em;">प्रीतिका शांदी छन्‌ !</span><br/>
<br/>
<span style="display:inline-block; text-align:center; width:100% ;">[३८]</span><br/>
म्हेन्दु वन रुनझुनमा<br/>
<span class="mw-poem-indented" style="display: inline-block; margin-inline-start: 2em;">बादल जल सुन सुनमा ।</span><br/>
दुइ नजर कनकनभा<br/>
<span class="mw-poem-indented" style="display: inline-block; margin-inline-start: 2em;">रुन्छिन्‌ ती मनमनमा ।</span>
</p>
</div>
</div>
</div>
</div>
  </body>
</html>
